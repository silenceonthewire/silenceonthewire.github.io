---
layout: post
title:  "6 powodów, dlaczego nasze aplikacje są open source?"
date:   2018-03-29 10:24:51 +0200
categories: informacyjnie
---

Dlaczego wybraliśmy model open source? Jakie powody za tym przemawiały? I dlaczego jednak język polski?

Patrząc na polski raj, gdzie wydaje się pieniądze podatników na niezweryfikowane rozwiązania różnych molochów, chcemy Wam pokazać, dlaczego rozwiązania open source są zdecydowanie lepsze od rozwiązań zastrzeżonych. Dlaczego tak się dzieje i dlaczego poszliśmy w open source? Wyróżniliśmy 6 zasadniczych powodów, dla których poszliśmy w pełny open source. Oto one.

<h2>Po pierwsze łatwiejsza weryfikacja dostawców.</h2>

Zanim firma zainwestuje środki na wdrożenie danej technologii, skąd może wiedzieć, że jest ona właściwa? Każdy z nas chce zainwestować pieniądze w produkty, które są aktywnie rozwijane, które posiadają regularne aktualizacje bezpieczeństwa i poprawki błędów oraz które pozwalają szybko wdrażać innowacje. Ten ostatni punkt jest chyba najważniejszy ze wszystkich. Musisz pamiętać o tym, że nieważne, jakie rozwiązanie wybierzesz, to i tak musi ono pasować do Twoich potrzeb biznesowych. Pamiętaj, że wymagania zmieniają się wraz z dojrzewaniem rynku oraz ewolucją każdego biznesu. Jeśli dany produkt nie zmienia się wraz z nimi, wtedy umiera, a wraz z nim umiera Twoja firma.

Skąd wiesz, że produkt Twojego dostawcy nie umiera? W przypadku naszych rozwiązań nie musisz wierzyć nam na słowo, że wprowadzamy innowacje. Wystarczy, że obejrzysz szybkość rozwoju naszego produktu oraz dowiesz się czegoś na temat społeczności, która pozwala go rozwijać. Im bardziej aktywna, różnorodna i zdrowa społeczność, tym lepszy produkt końcowy. Większość produktów open source wyprzedza projekty o zamkniętym kodzie źródłowym o rok lub nawet dwa lata. Oczywiście każdy dostawca open source musi sobie poradzić z niestabilnością, która wynika z innowacji w przypadku projektów rozwojowych, dlatego należy poszukiwać dostawców, którzy zapewniają długotrwałe wsparcie komercyjne.

<h2>Po drugie długowieczność projektu nie zależy od jednego człowieka.</h2>

Magazyn Forbes uważa, że aż 90% wszystkich start-upów zawodzi i znika, a większość firm nie jest w stanie przetrwać pierwszych pięciu lat. Musisz pamiętać, że zawsze, kiedy przeprowadzasz migrację do rozwiązań kolejnego dostawcy, to ponosisz ogromne koszty, dlatego najlepiej jest unikać produktów, które są rozwijane tylko przez jednego dostawcę. 

Oprogramowanie open source zdecydowanie eliminuje ten problem, ponieważ umożliwia społeczności wspólne tworzenie oprogramowania. Przykładem takiego działania jest OpenStack, który jest budowany przez dziesiątki firm i indywidualnych osób. Pozwala to zmniejszyć ryzyko wycofania się danego dostawcy z rynku, ponieważ niezależnie od tego, co się stanie z twórcami oprogramowania, to ich obowiązki przejmie kolejny dostawca oprogramowania. Dzięki dotacjom oraz tworzeniu oprogramowania open source wiele firm inwestuje długoterminowo w wysiłki określonych zespołów programistów, którzy muszą wdrożyć jakiś produkt. Dodatkowo dostęp do kodu gwarantuje, że zawsze znajdzie się ktoś, kogo można będzie zatrudnić, aby dalej poprowadził projekt. Oczywiście, jeśli projekt nie posiada dużej społeczności, to jest niewiele osób, które przelewają dotacje, z których można skorzystać, dlatego liczba aktywnych osób jest niezwykle ważna.

<h2>Po trzecie bezpieczeństwo.</h2>

Proces bezpieczeństwa jest niezwykle skomplikowany, dlatego otwarty rozwój oprogramowania jest kluczowym czynnikiem i warunkiem wstępnym, jeśli chodzi o tworzenie bezpiecznych rozwiązań. Bezpieczeństwo staje się bardzo ważne dla większości firm i korporacji. Kiedy rozwój oprogramowania jest otwarty, można sprawdzić, czy dostawca aktywnie analizuje swoje aplikacje pod kątem bezpieczeństwa i jak radzi sobie z problemami, które wynikają po drodze. Dodatkowo możliwość sprawdzania źródeł oprogramowania i wykonywania niezależnych audytów pozwala błyskawicznie odnaleźć i rozwiązać problemy związane z bezpieczeństwem. Niektórzy dostawcy oprogramowania open source oferują dodatkową zachętę dla społeczności, aby ta mogła odkryć podatności w zabezpieczeniach oraz wykazać, że dane produkty są zaufane.

Poza otwartym kodem otwarty rozwój oznacza także, że można sprawdzić w jaki sposób dostawca radzi sobie z podstawowymi procesami rozwoju i czy są one zgodne z normą ISO 27001, wytycznymi OWASP lub Cloud Security Principles. Należy pamiętać także o tym, że weryfikacja podatności przez zewnętrznych testerów jest także niezwykle ważna.

<h2>Po czwarte możemy się bardziej skupić na kliencie końcowym.</h2>

W przypadku projektów open source to właśnie klienci i użytkownicy końcowi bezpośrednio widzieć od razu każdą zmianę oraz angażować się w rozwój oprogramowania. Oznacza to, że projekty open source są o wiele lepiej dopasowane do potrzeb konkretnych użytkowników końcowych niż zamknięte produkty, które koncentrują się o wiele bardziej na potrzebach zespołów marketingowych. Dodatkowo wszystkie projekty open source mają to do siebie, że bardzo często rozwijają się w o wiele szerszy sposób niż zamknięte projekty.

Należy pamiętać, że podczas gdy pojedynczy sprzedawca lub dostawca musi zwykle skupić się na jednej funkcji, to projekty społecznościowe  bardzo często posiadają wiele silnych elementów i pracują zwykle nad szeroką gamą funkcji, które są interesujące zwykle dla pojedynczej osoby lub małej grupy osób. Pozwala to w bardzo prosty sposób wprowadzać kolejne wersje na rynek, ponieważ nie mamy tutaj do czynienia z jednym zasadniczym ulepszeniem, ale z całą serią mniejszych ulepszeń. Pozwala to stworzyć zdecydowanie lepszy produkt, dostępny dla większej ilości osób.

<h2>Po piąte lepsze wsparcie.</h2>

Jeśli oprogramowanie jest rozwijane w standardowy sposób, to tylko i wyłącznie jego dostawca może być jedyną stroną, która jest w stanie Ci pomóc w momencie, kiedy pojawią się problemy. Zwykle komercyjni dostawcy nie oferują aż takiego wsparcia, jakie jest potrzebne lub liczą sobie ogromne pieniądze za udzielenie wsparcia dla swoich produktów. Należy pamiętać, że obsługa zastrzeżonego oprogramowania to typowy rynek cytrynowy. Natomiast jeżeli dostawca oprogramowania wybiera otwarty model dostarczania to albo zapewnia wspaniałe wsparcie użytkownikom końcowym albo w inny sposób wypełnia tą lukę na rynku. Oznacza to, że w przypadku open source mamy do czynienia z wolnym rynkiem w najlepszym wydaniu, który gwarantuje najlepsze wsparcie.

<h2>Po szóste o wiele lepsze licencjonowanie.</h2>

Typowe licencje oprogramowania są pełne nieprzyzwoitych klauzul, zwykle zakończonych wymuszonym arbitrażem na wyspach Honolulu, a więc de facto nie masz nawet szansy na pozwanie danego dostawcy, jeśli ten zachowuje się niewłaściwie. Głównym problemem jest tutaj to, że kupujesz licencje, które zapewniają Ci prawo do używania oprogramowania, często według uznania producenta. Bardzo często jest tak, że nie masz żadnych praw własności, ani żadnych innych praw, kiedy oprogramowanie po prostu nie działa lub przestaje działać. Dodatkowo bardzo często dostawca żąda więcej pieniędzy. Pamiętaj, że to właśnie licencje open source powstały w celu ochrony klientów, a nie dostawcy i pozwalają na wykorzystanie oprogramowania w dowolny sposób i bez żadnych ograniczeń tak długo, jak długo masz na to ochotę.

W przypadku otwartego oprogramowania bardzo często stosuje się licencje GPL lub licencje pochodne. Na przykład licencja może pozwalać Ci lub nie pozwalać na używanie oprogramowania w infrastrukturze lub w interfejsach API. Licencja GPL zwykle nie nakłada ograniczeń na liczbę użytkowników lub zmianę konfiguracji.

Licencje wolnego oprogramowania ułatwiają także przestrzeganie przepisów. W przypadku zastrzeżonego oprogramowania zwykle istnieją klauzule z ogromnymi karami finansowymi. Chociaż czasami w przypadku wolnego oprogramowania mamy także szereg problemów z licencjami, także takie, że oprogramowanie zawierające biblioteki open source musi być open source. Nawet zwykle jeśli tylko używasz czystego oprogramowania open source, to jeśli zmieniasz cokolwiek w kodzie źródłowym, to musisz udostępnić zmienione oprogramowanie każdemu, kto o to poprosi.

Oczywiście moim zdaniem zawsze najlepszym wyjściem jest używanie oprogramowania open source, gdyż pozwala to szybciej odnaleźć odpowiedniego dostawcę, który nie dość, że dostarcza w miarę często wartościowe aktualizacje, to jeszcze zależy mu na bezpieczeństwie, kładzie większy nacisk na klientów i zapewnia lepsze wsparcie.
